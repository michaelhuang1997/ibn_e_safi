"دلیر مجرم" دوبارہ پیش کرتے وقت خیال کہ اس میں کچھ تبدیلیاں کی جائیں، لیکن میری علالت نے باز رکھا اور پھر میں نے یہ بھی سوچا کہ اس ناول میں آج تبدیلیاں کرنا جو ۵۲ء میں لکھا گیا ہو بالکل ایسا ہوگا جیسے کوئی بالغ آدمی اپنے بچپن کی تصویر میں ڈاڑھی اور مونچھوں کا اضافہ کر دے۔
لٰہذا یہ ناول جوں کاتوں اپنی اصلی حالت میں پیش کیا جا رہا ہے۔ یہ اس زمانے کی کہانی ہے جب میاں حمید محبوباوٓں کے لئے بڑی سنجیدگی سے دوچار آنسو بھی بہا لیا کرتے تھے اور کسی حد تک افلاطونی عشق کے بھی قائل تھے۔ بہرحال وہ اتنے اسمارٹ نہیں تھے جتنے آج کل نظر آتے ہیں! فریدی کی شخصیت میں بھی تھوڑا کچاپن تھا لیکن اس کے باوجود بھی وہ آپ کو اس پوری کہانی پر چھایا ہوا نظر آئےگا۔
